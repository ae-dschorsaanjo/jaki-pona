A *toki pona* ("jó nyelv", "a jóság nyelve") egy minimalista mesterséges nyelv, amit Sonja Lang hozott létre és publikált eredetileg 2001-ben.

A *jaki pona* ("a jó cucc") egy rövid összefoglalója és szótára a nyelvnek (az utóbbi a *lipu&nbsp;lili&nbsp;pi&nbsp;toki&nbsp;pona* szótára alapján készült).
{ .special }

## Tartalomjegyzék { .hidden }

- [Nyelvtani alapok](#nyelvtani-alapok)
- [Tulajdonnevek átírása](#tulajdonnevek-atirasa)
- [Mondatfajták és írásjelek](#mondatfajtak-es-irasjelek)
- [Tagadás és Módosítószavak](#tagadas-es-modositoszavak)
- [Előljáró- és Kötőszavak](#eloljaro-es-kotoszavak)
- [Tér és Idő](#ter-es-ido)
- [Számok](#szamok)
- [Emelt Szintű Nyelvtan](#emelt-szintu-nyelvtan)
- [Szótár](#szotar)
{ .hidden }

## Nyelvtani Alapok

A toki pona ábécéje 14 betűből áll (`a`, `e`, `i`, `j`, `k`, `l`, `m`, `n`, `o`, `p`, `s`, `t`, `u`, `w`), a szavak pedig CVn (mássalhangzó, magánhangzó, opcionális `n`) szótagokból állnak. Viszont van négy *tiltott szótag* (`ji`, `wo`, `wu` és `ti` -- az utóbbi `si`-vé változik) és a szóeleji mássalhangzó hiányozhat. Csak a tulajdonneveket írjuk nagy kezdőbetűvel.  
A betűk nagyjából megfelelnek azoknak a hangoknak, amiket azok az [IPA](https://www.ipachart.com)-ban is jelölnek, de némi variancia megengedett.

A mondatokban a szórend SVO (alany-állítmány-tárgy). Az alanyt és állítmányt a `li` szó választja el, kivéve, ha az alany *"mi"* vagy *"sina"* önmagában. Az igéknek nincs ragozása sem ideje. Az állítmányt és tárgyat az `e` választja el. Melléknevek és határozószavak (együttesen *módosítószavak*) a főnevek és igék után állnak.  
Az előljárókhoz hasonlóan a segéd- vagy előigék az állítmány előtt állnak. Ezek közül a leggyakoribbak a `kama` (fog; "jövő idő") és a `wile` (akar, kell).

> mi loje. | Piros vagyok.  
> ona li loje. | \[Ő] piros.  
> mi moku e pan. | Kenyerek eszek.  
> mi mute li lukin e tomo. | A házat nézzük.  
> ona li tawa tomo. | Hazamegy.  
> ona li wile tawa tomo. | Haza akar menni.  
> ona li wile e tomo tawa. | Szeretne egy autót.  
> ona li tomo tawa. | Ő egy autó.  
> ona li tawa tomo tawa. | Az autóhoz mennek.  
> ona li tawa e tomo tawa. | Mozgatja az autót.  
> tomo tawa li tawa tomo. | Az autó hazamegy.  
> mi tomo tawa wile li wile tawa tomo mi. | Egy autó akarok lenni és hazamenni (~haza akarok menni).  

## Tulajdonnevek Átírása

A tulajdonneveknek követik a toki pona nyelvtani szabályokat és ezeket *módosítószavakként* kezeljük. A következőket szokás továbbá betartani, de ezek nem törvényszerűek:

1. A szótagok száma nem változik;
2. Az *'r'* betű kiejtéstől függően `l`, `w` vagy `k` lesz (magyar nevek esetén `l`);
3. Dentális réshangok (angol *'th'*) `s` vagy `t` lesz;
4. Egymás melletti mássalhangzók vagy több szótagra lesznek montva, vagy csak az egyiket tartuk meg;
5. Egymás melletti magánhangzók több szótagra bontódnak plusz mássalhangzók hozzáadásával;
6. Az átírt nevek ideális esetben nem egyeznek meg létező toki pona szavakkal.

Bár nincs kimondottan szabály az *'nn'* és *'nm'* ellen (amikor egy szótag `n`-nel végződik és `n` vagy `m` követi, pl.: *jan Anna*), ezek általában szintén kerülendők.
{ .hidden }

## Mondatfajták és Írásjelek

A kettőspont (`:`) és vessző (`,`) kivételevél minden mondatvégi írásjel egy opcionális variánsa a pontnak (`.`). [sitelen pona](https://github.com/ae-dschorsaanjo/jaki-pona?tab=readme-ov-file#sitelen-pona-leko) esetén általában nem használunk írásjeleket, minden egyes mondat egy új sorra kerül. Chaten és egyéb informális környezetben ezek gyakran kimaradnak és sitelen ponához hasonlóan írunk, habár a kettőspontot továbbra is használni szoktuk.

Kijelentő mondatok a leggyakoribbak és ezeknek nincs különleges tulajdonsága.

Kérdőmondatok általában kérdőjellel (`?`) végződnek és három féle képpen hozhatók létre:

1. A segédige vagy állítmány megismétlése és közéjük beilleszteni egy `ala`-t (eldöntendő kérdés);
2. `seme` beillesztése annak a szónak a helyére amire rákérdezünk (kiegészítendő kérdés);
3. `anu seme?`-vel zárjuk a mondatot (kiegészítendő vagy választó kérdés), vagy `X anu Y` használata a mondatban (választó kérdés).

Eldöntendő kérdések esetén az *állítmányt* mondjuk vissza (amit megelőzhet az alany), vagy `ala`-t ha nemleges a válasz. A kiegészítendő kérdések a magyarhoz hasonlóan működnek, a választó kérdések esetén pedig a válasz az a felsorolt lehetőségek egyike.

> sina lukin ala lukin e ona? | Őt nézed?
> \[mi] lukin. | Igen.
> mi lukin e ona. | Igen, de hosszabban.
> sina lukin e ona anu seme? | Őt nézed-e?
> \[mi lukin e] ona. | Őt \[nézem].
> \[mi lukin e ona] ala. | Nem \[őt nézem].
> sina lukin e ijo laso anu jelo? | A kéket vagy a sárgát nézed?
> \[mi lukin e ijo] jelo. | A sárgát.
> sina lukin e seme? | Mit nézel?
> mi lukin e oko sina. | A szemeidet nézem.
> seme li lukin e sina? | Ki néz téged?
> jan Anon \[li lukin \[e sina]]. | Anon \[néz \[engem]].
> sina seme e ona? | Mit csinálsz vele/azzal?
> \[mi] sitelen \[e ona] | Lerajzolom.

A felkiáltójel (`!`) három különböző helyzetben használt:

1. Felszólító mondatok formálására, amikor az `o` szavat használjuk az állítmány előtt és az alany elhagyható; ha az alany jelen van akkor az `o`-t a `li` *helyett* használjuk, s ekkor a mondat lehet óhajtó is;
2. Felkiáltó mondatokhoz, például *"moku pona!"* (jó étvágyat);
3. Kijelentő mondatok (vízuális) hangsúlyozására.

> o lukin e ni! | Nézd meg ezt!  
> sina o lukin e ona! | Te, nézd meg őt!  
> toki! | Szia! \[szokásos köszönés]  
> mi tawa! | Mentem! Viszlát! \[szokásos elköszönés]
> tawa pona! | Viszlát! Jó utat! \[szokásos elköszönés]
> awen pona! | Viszlát! Mentem! Maradj jól! \[szokásos elköszönés]
> lape pona! | Jó alvást ~ Szép álmokat!
> moku pona! | Jó étvágyat!

A kettőspont (`:`) akkor használt, amikor egy előljárőszó vagy `e` után `ni` áll, azaz a mondatunk egy *összetett mondat*, vagy a mondat *tárgya* az egy teljes, önálló mondat. A leggyakrabban használt előljárók ilyenkor a `tan` (azért, mert) és `sama` (úgy mint, hasonlóan).

> mi pilin pona tan ni: soweli suwi mi li mu. | Jó kedvem van, mert dorombol a macskám.  
> jan Se li wile e ni: musi ona li pona tawa jan. | Zé szeretné, ha az embereknek tetszene a zenéje.  
> ona li sona e tenpo ni: jan ale li tawa kon. | Emlékszik azokra az időkre, amikor mindenki repült.  
> sina tawa sama ni: jan li wile pakala e sina. | Úgy rohansz, mintha meg akarnának verni.  

A vesszők (`,`) szabadon használhatók az egyes mondatrészeket elkülönítésére; ezek nem befolyásolják a mondat jelentését. Hagyományosan az *előljárók* előtt szokás ezeket használni, esetleg a `la` előtt vagy után.

## Tagadás és Módosítószavak

Tagadást az `ala` szóval lehet kifejezni ami ilyenkor egy *módosítószónak* minősül.

Tekintettel a nyelv minimalista létére, a módosítószavak sorrendje közvetlenül befolyásolja a jelentést, de az `ala` általában az utolsó módosítószó minden főnévi és módosító csoportban (lásd [Emelt Szintű Nyelvtan](#emelt-szintű-nyelvtan)), ha az adott alanynak vagy tárgynak nincs birtokosa (elméletben; ez egy ritka eset). Viszont bizonyos esetekben a módosítószavak sorrendje változhat annak függvényében, hogy mit szeretnénk hangsúlyozni vagy sugallni.

> mi loje ala. | Nem vagyok piros.  
> mi ala li loje. | Nem én vagyok piros.  
> ona ala li loje ala. | Nem ő nem piros.  
> jan ala pi sona mute | Egy bölcs ember sem  
> jan pi sona mute ala | Nem nagy tudás embere  
> jan pi sona ala mute | Sok nem-tudás embere  
> mi moku e pan ala. | Nem eszek kenyeret.  
> ona li tawa tomo ala. | Ő nem haza megy.  
> ona li tawa ala tomo. | Nem megy haza.  
> ona li wile ala tawa tomo. | Nem akar haza menni.  
> ona li wile e tomo tawa ala. | Ő nem akar autót.  
> ni li kili laso ala. | Ez nem egy kék gyümölcs.  
> ni li kili ala laso. | Ez kék de nem gyümölcs. \[~kék nem-gyümölcs]  
> mi lon ala ma Amelica. | Nem vagyok Amerikában \[az Amerika szuperkontinensen].  
> mi lon ma Mewika ala. | Nem vagyok Amerikában \[az USA-ban].  

## Előljáró- és Kötőszavak

Az előljárókat esetben egy főnévi csoport (ami a főnév és módosítószavak összessége; előljáróval együtt ezeket *előljárói csoportoknak* hívjuk) követi és gyakorlatilag bármely főnévi csoport után állhatnak (pl.&shy;alany,&shy;állítmány) hogy azok jelentését pontosítsa vagy kiegészítse. Összesen 5 előljáró van a nyelvben, ezek a `kepeken` (-val/vel), `lon` (-ban/ben, -ba/be, -kor), `sama` (mint), `tan` (-ból/ből, -tól/től, mert) és `tawa` (-nak/nek, megy valahova). Amikor ezek a mondat végén állnak, akkor az előljárői csoport jelentése a teljes mondatra is vonatkozhat, nem csak az (utolsó) tárgyra; ez általában egy *'lon'* kifejezés időbeliség vagy fizikális hely meghatározására.

A kötőszavak -- a `taso` kivételével --  mindig egy `la` szerkezet részeként használjuk (lásd [Emelt Szintű Nyelvtan](#emelt-szintű-nyelvtan)), vagy specifikus szórendet használnak. A következők használhatóak állnak rendelkezésre:

- És
    - Alanyok között `en`;
    - Állítmányok között `li`;
    - Tárgyak között `e`.
    - Két mondat összekötése esetén a második mondat elején `kin la` (vagy `en la`; toki ponában nincsenek összetett mondatok, két független mondatként fejezzük ki);
    - Módosítószavak között `pi M1 en M2` (ahol *M1* és *M2* módosítószavak) -- ez nem használható ha az alanyunkban egynél több főnévi csoport van!
- Vagy
    - Ugyan úgy mint az "és", de mindig `anu`-t használunk;
    - Kivéve két mondat esetén, az `ante la` gyakrabban használt mint az `anu la`.
- De
    - `taso` a mondat elején (kötőszóként);
    - Ahhoz, hogy "kivéve", "akármi, de" jelentéseket fejezzünk ki, *"ale en ona ala"* (minden és ez/ő nem) és ehhez hasonló szerkezeteket tudunk használni.

> mi en sina li tawa. | Te és én sétálunk.  
> soweli suwi pi suli en laso li musi. | A nagy és kék macskák játszanak.  
> jan Sotan li pali li wile moku. | Zoltán dolgozik és éhes.  
> ona li moku e pan e telo walo kiwen. | Kenyeret és sajtot eszik.  
> mi wile e musi anu lape. | Élvezni szeretném az életet vagy aludni \[szeretnék].  
> ona li wile pali. ante la ona li kama nasa. | Dolgoznia kell, különben \[~vagy] meg fog őrülni.  
> mi wile pali e musi. taso mi jo e wawa ala. | Zenélni szeretnék, de nincs hozzá energiám.  

## Tér és Idő

Az idő- és helybeliség kifejezése közel azonos módon történik: első sorban mindkettő a `lon` előljárót használja és mindkettő használható *kontextusként* `la` szerkezetekben (lásd [Emelt Szintű Nyelvtan](#emelt-szintű-nyelvtan)).

Az *idő* kifejezése `tenpo` és azt követő módosítószavakból álló főnévi csoport segítségével történik. A leggyakoribb módosítószavak a `kama` (jövő), `pini` (múlt), `ni` (jelen), `suno` (nap, nappal) és `pimeja` (éjjel); ezek gyakran együtt használtak.

> ona li lape lon tenpo pimeja. | \[Ő] éjszaka alszik.  
> ona li kama apeja lon tenpo suno ni. | Ma szenvedni fog.  
> tenpo kama la ona li tawa tomo pali. | Munkába fog menni.  
> tenpo pini la ona li pali ala. | Eddig \[még] nem dolgozott.  
> taso tenpo ni la ona li moku. | De most még \[csak] eszik.  

*Helybeliség* kifejezése az időhoz hasonlóan történik, de nem csak egy szó köré épül; gyakokran használt főnevek a `ma` (általános "hely" vagy "kint/külvilág") és a `tomo` (ház, épület vagy "beltér"). Ezen felül a `lon`-on (-ban/ben) kívűl a `tawa` (-ba/be, -hoz/hez/höz) előljáró is gyakran használt. A térbeliséget kifejező szavak (amelyek ez esetben főneveknek minősülnek) a következők lehetnek:

insa
: belül, belsejében, között

poka
: mellette, közel, körülötte

sewi
: felette, felül

anpa
: alatta, alul

sinpin
: előtte, elől

monsi
: mögötte, hátul, utána

Megjegyzés: a fentebb adott definíciók más ragozásokkal is érvényesek!

> soweli li lon insa tomo. | A macska a házon belül van.  
> soweli li lon poka pi jan lawa ona. | A kutya a gazdája mellett van.  
> soweli li lape lon soweli ante. | A macska a kutyán alszik.  
> musi kiwen li lon supa lon sewi pi ilo pi sitelen tawa. | A \[macska] szobor egy polcon van a TV felett.  
> soweli li lape lon anpa supa. | A macska az ágy alatt alszik.  
> soweli li tawa monsi tomo. | A ház mögé megy a macska \[feltehetően aludni].  

## Számok

Számokat ritkábban használunk mint más nyelvekben, mivel 10-nél nagyobb számok kifejezésére korlátozott lehetőségeink vannak és a főneveknek nincs számossága (egyes és többes szám nincs megkülönböztetve). Számok kifejezésére két nagyobb renszer van amiket "rövid" és "hosszú" skálának fogunk nevezni, valamint van egy egy "középskála" ami gyakran használt, de nem szoktak nevesíteni:

| Szám    | Rövid skála         | Középskála    | Hosszú skála            | Megjegyzés                                                   |
| ------- | ------------------- | ------------- | ----------------------- | ------------------------------------------------------------ |
| ala     | 0                   | 0             | 0                       |                                                              |
| wan     | 1                   | 1             | 1                       |                                                              |
| tu      | 2                   | 2             | 2                       |                                                              |
| tuli    |                     |               | 3                       | Régies, a szótárból korán eltávolításra került.              |
| po      |                     |               | 4                       | Régies, a szótárból korán eltávolításra került.              |
| luka    |                     | 5             | 5                       |                                                              |
| mute    | 2+,&nbsp;többesszám | 11+           | 20                      |                                                              |
| ale/ali | összes       | összes | 100,&nbsp;összes | Továbbá "mindegyik", "megszámlálhatatlan", "kivétel nélkül". |

A számok nyelvtanilag *módosítószavak* amik az *utolsó módosító után állanak,* de lehetnek az *első "pi" előtt* is (lásd [Emelt Szintű Nyelvtan](#emelt-szintű-nyelvtan)). A többi módosító csoporttal ellentétben ezek előtt sohasem áll *pi*. A rövid skála kivételével azokat a számokat amelyekre nincsenek szavak a meglévők összeadásával fejezzük ki, csökkenő sorrendben. Például *luka tu wan* az 8 (5&nbsp;+&nbsp;2&nbsp;+&nbsp;1) és *tu tu* az 4 (2&nbsp;+&nbsp;2).  
Sorszámnevek ugyan úgy működnek mint a számok, de azt megelőzi egy `nanpa`.

> soweli suwi tu wan | Három macska  
> soweli suwi tuli | Három macska  
> soweli suwi nanpa tu wan | A harmadik macska  

## Emelt Szintű Nyelvtan

Módosítószavakat a `pi` segítségével tudunk csoportosítani és módosítószó csoportokat formálni (ezeknél a módosítói csoport első szavát módosítják az azt követők). Például *"jan pona suli mute"* az "nagy barátok", de *"jan pona pi suli mute"* az "nagyon nagy barát".  
Amikor *Térbeliséget kifejező szavakat* használunk *előljárói csoportokban,* akkor egy *"pi"*-t szokás használni a térbeliséget kifejező szó után ha azt több mint egy szó követi.  
A *birtokosok* kifejezésére főnévi csoportokat használunk amelyek *minden egyéb módosító után állnak.* Ha a birtokos az több mint egy szóval van kifejezve vagy nem egyértelmű, hogy az egy birtokos (és nem egy módosító), akkor *pi*-t rakunk a birtokos elé -- az utóbbi eset régies szóhasználatnak minősül.

> soweli suwi mi | a\[z én] macskám  
> soweli suwi tu wan mi | a három macskám  
> soweli suwi mute pi jan Sotan | Zoltán macskái  
> soweli suwi jan | humanoid macska VAGY az ember macskája  
> soweli suwi pi jan | az ember macskája  

A `la` szó arra használt, hogy az egész mondatra ható kontextust (vagy *feltételt*) elkülönítse a *fő mondattól*. Az utóbbi az egy hétköznapi mondat, a kontextus pedig gyakorlatilag bármilyen (általában főnévi) csoport lehet, de akár egy teljes mondat is; leggyakrabban ez egy mondat feltétel kifejezésére (ha, amikor), vagy egy főnévi, esetleg előljárói csoport tér- vagy időbeliség kifejezésére.  
Előljárói csoportokat *"la"* szerkezetben kontextusként is használhatunk, ilyenkor annak a jelentése egyértelműen a teljes mondatra vonatkozik. Ebben az esetben maga az előljáró akár el is hagyható.

> tenpo kama la mi pali mute. | Többet fogok dolgozni.  
> sina lon tomo la suno sewi li ken ala lukin e sina. | A Nap-isten nem tud megfigyelni mikor négy fal között vagy.  
> \[lon] ma tomo Uso la jan moli li tawa sin. | Usóban a halottak ismét két lábon járnak.  
> toki pona li pona tawa mi. | Nekem tetszik a toki pona.  
> mi la toki pona li pona. | Nekem tetszik a toki pona.  
