A *toki pona* ("jó nyelv", "a jóság nyelve") az egy minimalista mesterséges nyelv amit Sonja Lang hozott létre és publikált eredetileg 2001-ben.

A *jaki pona* ("jó sz&ast;r") az egy rövid összefoglalója és szótára a nyelvnek (a utóbbi az a *lipu&nbsp;lili&nbsp;pi&nbsp;toki&nbsp;pona* szótára alapján készült).
{ .special }

## Tartalomjegyzék { .hidden }

- [Nyelvtani alapok](#nyelvtani-alapok)
- [Tulajdonnevek átírása](#tulajdonnevek-átírása)
- [Mondatfajták és írásjelek](#mondatfajták-és-írásjelek)
- [Tagadás és Módosítószavak](#tagadás-és-módosítószavak)
- [Előljáró- és Kötőszavak](#előljáró--és-kötőszavak)
- [Tér és Idő](#tér-és-idő)
- [Számok](#számok)
- [Emelt Szintű Nyelvtan](#emelt-szintű-nyelvtan)
- [Szótár](#szótár)
{ .hidden }

## Nyelvtani Alapok

A toki pona ábécéje 14 betűből áll (`a`, `e`, `i`, `j`, `k`, `l`, `m`, `n`, `o`, `p`, `s`, `t`, `u`, `w`), a szavak pedig CVn (mássalhangzó, magánhangzó, opcionális `n`) szótagokból állnak. Viszont van négy *tiltott szótag* (`ji`, `wo`, `wu` és `ti` -- az utóbbi `si`-vé változik) és a szóeleji mássalhangzó hiányozhat. Csak a tulajdonneveket írjuk nagy kezdőbetűvel.  
Az egyes betűk nagyjából megfelelnek azoknak a hangoknak amiket azok az [IPA](https://www.ipachart.com)-ban is jelölnek, de némi variancia megengedett.

A mondatokban a szórend SVO (alany-állítmány-tárgy). Az alany és az állítmány a `li` szóval van elválasztva, kivéve ha az alany az *"mi"* vagy *"sina"* önmagában. Az igéknek nincs ragozása sem ideje. Az állítmány és tárgy az `e`-vel van elválasztva. Melléknevek és határozószavak (együttesen *módosítószavak*) a főnevek és igék után állnak.  
Az elöljárókhoz hasonlóan a segédigék az állítmány előtt állnak. Ezek közül a leggyakoribbak a `kama` (fog; "jövő idő") és a `wile` (akar, kell).

> mi loje. | Piros vagyok.  
> ona li loje. | Ez piros.  
> mi moku e pan. | Kenyerek eszek.  
> mi mute li lukin e tomo. | A házat nézzük.  
> ona li tawa tomo. | Hazamegy.  
> ona li wile tawa tomo. | Haza akar menni.  
> ona li wile e tawa tomo. | Szeretne egy autót.  
> ona li tomo tawa. | Ő egy autó.  
> ona li tawa tomo tawa. | Az autóhoz mennek.  
> ona li tawa e tomo tawa. | Mozgatja az autót.  
> tomo tawa li tawa tomo. | Az autó hazamegy.  
> mi tomo tawa wile li wile tawa tomo mi. | Egy autó akarok lenni és hazamenni (~haza akarok menni).  

## Tulajdonnevek Átírása

A tulajdonneveknek követniük kell a szokásos toki pona nyelvtani szabályokat és ezeket *módosítószavakként* kezeljük. A következő szabályokat szokás továbbá betartani, de ezek nem törvényszerűek:

1. A szótagok száma nem változik;
2. Az *'r'* betű kiejtéstől függően `l`, `w` or `k` lesz (magyar nevek esetén `l`);
3. Dentális réshangok (*'th'* angolban) `s` vagy `t` lesz;
4. Egymás melletti mássalhangzók vagy több szótagra lesznek montva, vagy csak az egyiket tartuk meg;
5. Egymás melletti magánhangzók több szótagra bontódnak plusz mássalhangzók hozzáadásával;
6. Az átírt nevek ideális esetben nem egyeznek meg létező toki pona szavakkal.

Bár nincs kimondottan szabály az *'nn'* és *'nm'* ellen (amikor egy szótag `n`-nel végződik és `n` vagy `m` követi, pl.: *jan Anna*), ezek általában szintén kerülendők.
{ .hidden }

## Mondatfajták és Írásjelek

A kettőspont (`:`) és vessző (`,`) kivételevél technikailag minden mondatvégi írásjel egy opcionális variánsa a pontnak (`.`). [sitelen pona](pics/sitelen_pona_leko/sitelen-pona-leko.png) esetén nem használunk írásjeleket és minden egyes mondat egy új sorra kerül. Ezek gyakran kimaradnak és sitelen ponához hasonlóan írunk chaten és egyéb informális környezetben, habár a kettőspont továbbra is használva szokott lenni.

Kijelentő mondatok a leggyakoribbak és ezeknek nincs különleges tulajdonsága.

Kérdőmondatok általában kérdőjellel (`?`) végződnek és három féle képpen hozhatók létre:

1. A segédige vagy állítmány megismétlése és közéjük beilleszteni egy `ala`-t (igen-nem kérdés);
2. `seme` beillesztése annak a szónak a helyére amire rákérdezünk (kiegészítendő kérdés);
3. `anu seme?`-vel zárjuk a mondatot (kiegészítendő kérdés), vagy `X anu Y` használata a mondatban (eldöntendő kérdés).

Igen-nem kérdések esetén vagy az állítmányt mondjuk vissza, vagy `ala`-t ha nemleges a válasz, eldöntendő kérdésnél pedig a helyes válasz.
{ .hidden }

> sina lukin ala lukin e ona? | Őt nézed?
> \[mi] lukin. | Igen.
> mi lukin e ona. | Igen, de hosszabban.
> sina lukin e ona anu seme? | Őt nézed-e?
> \[mi lukin e] ona. | Őt \[nézem].
> \[mi lukin e ona] ala. | Nem \[őt nézem].
> sina lukin e ijo laso anu jelo? | A kéket vagy a sárgát nézed?
> \[mi lukin e ijo] jelo. | A sárgát.
> sina lukin e seme? | Mit nézel?
> mi lukin e oko sina. | A szemeidet nézem.
> seme li lukin e sina? | Ki néz téged?
> jan Anon \[li lukin \[e sina]]. | Anon \[néz \[engem]].
> sina seme e ona? | Mit csinálsz vele/azzal?
> \[mi] sitelen \[e ona] | Lerajzolom.

A felkiáltójel (`!`) három féle módon használt:

1. Felszólító mondanok formálására, amikor az `o` szavat használjuk az állítmány előtt és az alany elhagyható; ha az alany jelen van, akkor az `o`-t használjuk a `li` *helyett*;
2. Felkiáltó mondatokhoz, például *"moku pona!"* (jó étvágyat);
3. Kijelentő mondatok (vízuális) hangsúlyozására.

> o lukin e ni! | Nézd meg ezt!  
> sina o lukin e ona! | Te, nézd meg őt!  
> toki! | Szia! \[szokásos köszönés]  
> mi tawa! | Mentem! Viszlát! \[szokásos elköszönés]
> tawa pona! | Viszlát! Jó utat! \[szokásos elköszönés]
> awen pona! | Viszlát! Mentem! \[szokásos elköszönés]
> lape pona! | Jó alvást ~ Szép álmokat!
> moku pona! | Jó étvágyat!

A kettőspont (`:`) az akkor használt, amikor egy előljárőszó vagy `e` után `ni` áll, azaz a mondatunk az egy *összetett mondat*, vagy a mondat *tárgya* az egy teljes, önálló mondat. A leggyakrabban használt előljárók ilyenkor a `tan` (azért, mert) és `sama` (úgy mint, hasonlóan).

> mi pilin pona tan ni: soweli suwi mi li mu. | Jó kedvem van, mert dorombol a macskám.  
> jan Sotan li wile e ni: musi ona li pona tawa jan. | Zoltán azt szeretné, ha az embereknek tetszene a zenéje.  
> ona li sona e tenpo sama ni: jan ale li tawa kon. | Ismeri azokat az időket, amikor mindenki \[képes] repül\[ni].  
> sina tawa sama ni: jan li wile pakala e sina. | Úgy rohansz, mintha meg akarnának verni.  

A vesszők (`,`) szabadon használhatók hogy jobban elkülönítsük az egyes mondatrészeket, ezek nem befolyásolják a mondat jelentését. Hagyományosan az *előljárók* előtt szokás ezeket használni, vagy a `la` előtt, esetleg után.

## Tagadás és Módosítószavak

Tagadást az `ala` szóval lehet kifejezni ami ilyenkor mindig egy módosítószónak minősül.

Tekintettel a nyelv minimalista létére, a módosítószavak sorrendje közvetlenül befolyásolja a jelentést, de az `ala` általában az utolsó módosítószó minden főnévi és módosító csoportban (lásd [Emelt Szintű Nyelvtan](#emelt-szintű-nyelvtan)), ha az adott alanynak vagy tárgynak nincs birtokosa (elméletben; ez egy ritka eset). Viszont bizonyos esetekben a módosítószavak sorrendje változhat annak függvényében, hogy mit szeretnénk hangsúlyozni vagy sugallni.

> mi loje ala. | Nem vagyok piros.  
> mi ala li loje. | Nem én vagyok piros.  
> ona ala li loje ala. | Nem ő nem piros.  
> mi moku e pan ala. | Nem eszek kenyeret.  
> ona li tawa tomo ala. | Ő nem haza megy.  
> ona li tawa ala tomo. | Nem megy haza.  
> ona li wile ala tawa tomo. | Nem akar haza menni.  
> ona li wile e tomo tawa ala. | Ő nem akar autót.  
> ni li kili laso ala. | Ez nem egy kék gyümölcs.  
> ni li kili ala laso. | Ez kék de nem gyümölcs. \[~kék nem-gyümölcs]  
> mi lon ala ma Amelica. | Nem vagyok Amerikában \[az Amerika szuperkontinensen].  
> mi lon ma Mewika ala. | Nem vagyok Amerikában \[az USA-ban].  

## Előljáró- és Kötőszavak

Az előljárókat esetben egy főnévi csoport (főnév és módosítószavak; előljáróval együtt ezeket *előljárói csoportoknak* hívjuk) követi és gyakorlatilag bármely főnévi csoport után állhatnak (pl.&shy;alany,&shy;állítmány) hogy azok jelentését pontosítsa vagy kiegészítse. Összesen 5 előljáró van a nyelvben, ezek a `kepeken` (-val/vel), `lon` (-ban/ben, -ba/be, -kor), `sama` (mint), `tan` (-ból/ből, -tól/től, mert) és `tawa` (-nak/nek, megy valahova). Amikor ezek a mondat végén állnak, akkor az előljárői csoport jelentése a teljes mondatra is vonatkozhat, nem csak az (utolsó) tárgyra; ez általában egy *'lon'* kifejezés időbeliség vagy fizikális hely meghatározására.

A kötőszavak -- a `taso` kivételével --  mindig egy `la` szerkezet részeként használjuk (lásd [Emelt Szintű Nyelvtan](#emelt-szintű-nyelvtan)), vagy rájuk specifikus szórenddet használnak. A következők használhatóak a nyelvben:

- És
    - Alanyok között `en`;
    - Állítmányok között `li`;
    - Tárgyak között `e`.
    - Két mondat összekötése esetén a második mondat elején `kin la` (vagy `en la`; toki ponában nincsenek összetett mondatok, két független mondatként fejezzük ki);
    - Módosítószavak között `pi M1 en M2` (ahol *M1* és *M2* módosítószavak) -- ez nem használható ha az alanyunkban egynél több főnévi csoport van!
- Vagy
    - Ugyan úgy mint az "és", de mindig `anu`-t használunk;
    - Kivéve két mondat esetén, az `ante la` gyakrabban használt mint az `anu la`.
- De
    - `taso` a mondat elején (mint kötőszó);
    - Ahhoz, hogy "kivéve", "akármi, de" jelentéseket fejezzünk ki, *"ale en ona ala"* (minden és ez/ő nem) és ehhez hasonló szerkezeteket tudunk használni.

> mi en sina li tawa. | Te és én sétálunk.  
> soweli suwi pi suli en laso li musi. | A nagy és kék macskák játszanak.  
> jan Sotan li pali li wile moku. | Zoltán dolgozik és éhes.  
> ona li moku e pan e telo walo kiwen. | Kenyeret és sajtot eszik.  
> mi wile e musi anu lape. | Élvezni szeretném az életet vagy aludni \[szeretnék].  
> ona li wile pali. ante la ona li kama nasa. | Dolgoznia kell, különben \[~vagy] meg fog őrülni.  
> mi wile pali e musi. taso mi jo e wawa ala. | Zenélni szeretnék, de nincs hozzá energiám.  

## Tér és Idő

Az idő- és helybeliség kifejezése közel azonos módon történik: első sorban mindkettő a `lon` előljárót használja és mindkettő használható *kontextusként* `la` szerkezetekben (lásd [Emelt Szintű Nyelvtan](#emelt-szintű-nyelvtan)).

Az *idő* kifejezésére fónévi csoportokat használunk (`tenpo` és módosítók). A leggyakrabban használt módosítószavak a `kama` (jövő), `pini` (múlt), `ni` (jelen), `suno` (nap, nappal) és `pimeja` (éjjel); ezek kombinációban is használhatók.

> ona li lape lon tenpo pimeja. | \[Ő] éjszaka alszik.  
> ona li kama apeja lon tenpo suno ni. | Ma szenvedni fog.  
> tenpo kama la ona li tawa tomo pali. | Munkába fog menni.  
> tenpo pini la ona li pali ala. | Eddig \[még] nem dolgozott.  
> taso tenpo ni la ona li moku. | De most még \[csak] eszik.  

*Helybeliség* kifejezése az időhoz hasonlóan történik, de nem egy szó köré épül; gyakokran használt főnevek a `ma` (általános "hely" vagy "kint/külvilág") és a `tomo` (ház, épület vagy "beltér"). Ezen felül a `lon`-on kívűl a `tawa` (-ba/be, -hoz/hez/höz) előljárók is gyakran használtak. A térbeliséget kifejező szavak (amelyek ez esetben főneveknek minősülnek) a következők lehetnek:

insa
: belül, belsejében, között

poka
: mellette, közel, körülötte

sewi
: felette, felül

anpa
: alatta, alul

sinpin
: előtte, elől

monsi
: mögötte, hátul, utána

Megjegyzés: a fentebb adott definíciók más ragozásokkal is érvényesek!

> soweli li lon insa tomo. | A macska a házon belül van.  
> soweli li lon poka pi jan lawa ona. | A kutya a gazdája mellett van.  
> soweli li lape lon soweli ante. | A macska a kutyán alszik.  
> musi kiwen li lon supa lon sewi pi ilo pi sitelen tawa. | A \[macska] szobor egy polcon van a TV felett.  
> soweli li lape lon anpa supa. | A macska az ágy alatt alszik.  
> soweli li tawa monsi tomo. | A ház mögé megy a macska \[feltehetően aludni].  

## Számok

Számokat ritkábban használunk mint más nyelvekben, mivel 10-nél nagyobb számok kifejezésére korlátozott lehetőségeink vannak és a fóneveknek nincs számossága (egyes és többes szám nincs megkülönböztetve). Számok kifejezésére két nagyobb renszer van amiket "rövid" és "hosszú" skálának fogunk nevezni, valamint van egy egy "középskála" ami gyakran használt, de nem szoktak nevesíteni:

| Szám    | Rövid skála         | Középskála    | Hosszú skála            | Megjegyzés                                                   |
| ------- | ------------------- | ------------- | ----------------------- | ------------------------------------------------------------ |
| ala     | 0                   | 0             | 0                       |                                                              |
| wan     | 1                   | 1             | 1                       |                                                              |
| tu      | 2                   | 2             | 2                       |                                                              |
| tuli    |                     |               | 3                       | Régies, a szótárból korán eltávolításra került.              |
| po      |                     |               | 4                       | Régies, a szótárból korán eltávolításra került.              |
| luka    |                     | 5             | 5                       |                                                              |
| mute    | 2+,&nbsp;többesszám | 11+           | 20                      |                                                              |
| ale/ali | minden/összes       | minden/összes | 100,&nbsp;minden/összes | Továbbá "mindegyik", "megszámlálhatatlan", "kivétel nélkül". |

A számok nyelvtanilag *módosítószavak* amik az *utolsó módosító után állanak,* de lehetnek az *első "pi" előtt* is (lásd [Emelt Szintű Nyelvtan](#emelt-szintű-nyelvtan)). A többi módosító csoporttal ellentétben A rövid skála kivételével azokat a számokat amelyekre nincsenek szavak a meglévők összeadásával fejezzük ki, csökkenő sorrendben. Például *luka tu wan* az 8 (5&nbsp;+&nbsp;2&nbsp;+&nbsp;1) és *tu tu* az 4 (2&nbsp;+&nbsp;2).  
Sorszámnevek ugyan úgy működnek mint a számok, de azt megelőzi egy `nanpa`.

> soweli suwi tu wan | Három macska  
> soweli suwi tuli | Három macska  
> soweli suwi nanpa tu wan | A harmadik macska  

## Emelt Szintű Nyelvtan


